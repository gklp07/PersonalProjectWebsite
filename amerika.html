<!DOCTYPE html>
<html>
    <head>
        <meta charset="utf-8">
        <meta name="viewport" content="width=device-width, initial-scale=1">
        <title>Amerika</title>
        <link rel="stylesheet" type="text/css" href="style.css" />
    </head>
    <body background="https://images.unsplash.com/photo-1473167052083-3d31fa1f6776?q=80&w=1474&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D">
        <div>
            <a href="https://gklp07.github.io/PersonalProjectWebsite/amerika.html">Amerika Birleşik Devletleri</a>
            <a href="https://gklp07.github.io/PersonalProjectWebsite/kanada.html">Kanada</a>
            <a href="https://gklp07.github.io/PersonalProjectWebsite/almanya.html">Almanya</a>
            <a href="https://gklp07.github.io/PersonalProjectWebsite/isvicre.html">İsviçre</a>
            <a href="https://gklp07.github.io/PersonalProjectWebsite/ingiltere.html">İngiltere</a>
            <a href="https://gklp07.github.io/PersonalProjectWebsite/fransa.html">Fransa</a>
            <a href="https://gklp07.github.io/PersonalProjectWebsite/hollanda.html">Hollanda</a>
            <a href="https://gklp07.github.io/PersonalProjectWebsite/italya.html">İtalya</a>
        </div>
        <section id="usa">
            <h1>Amerika Birleşik Devletleri</h1>
            <div>
                <h2>Amerika’da Yaşam:</h2>
                <p>ABD 336 milyon kişilik nüfusu ile Çin ve Hindistan’ın ardından dünyada 3. sırada yer alıyor. 9,8 milyon km2 yüzölçümü ile de Türkiye’nin 10 katından daha büyük bir ülke. ABD, “Başkanlık Sisemi” ile yönetilen federal bir cumhuriyet olup 50 eyaletten oluşur ve başkenti Washington, DC’dir. ABD’de kişi başına düşen milli gelir 70.000 doların üzerindedir. Yüzölçümünün çok geniş olması nedeniyle ülkede çok çeşitli iklim tipleri görülmektedir.</p>
            </div>
            <img src="https://images.unsplash.com/photo-1500277127996-2e6206b069ef?q=80&w=1470&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D" alt="USA Flag" width="500" height="500" style="vertical-align:middle; margin:0px 90px">
            <div>
                <h2>Amerika’da Eğitim Sistemi:</h2>
                <p>Liseden sonra öğrenciler tercihlerine göre eğitimlerine mesleki eğitime yönelik eleman yetiştirmek üzere kurulmuş olan okullarda (Community College veya Junior College)  devam edebilirler ve bizim sistemimizdeki ön lisans diplomasına karşılık gelen diploma almaya hak kazanırlar. Bir diğer seçenek dört yıllık üniversitelerde eğitimlerine devam etmeleridir. Bu dört yıllık eğitimin sonunda alınan derece Bachelor’s Degree adı verilen lisans derecesi olur. Eğitimlerini başarı ile tamamlayan öğrenciler eğitim aldıkları alana göre, Bachelor of Arts (B.A.) veya Bachelor of Science (B.S.) diplomasına sahip olurlar. Bu arada belirtmek gerekir ki tıp, hukuk, eczacılık ve veterinerlik gibi bölümler ülkemizden farklı olarak ABD’de liseden sonra lisans olarak okunmazlar. Bu bölümleri okuyabilmek için öncelikle başka alanda dört yıllık lisans eğitimini tamamlayıp başvurmak gerekir.</p>
            </div>
            <div>
                <h2>Amerika’da Üniversite Okumak İçin Gereklilikler:</h2>
                <p>ABD’de 5.000’in üzerinde üniversite bulunmaktadır ve Türkiye’den farklı olarak devlet tarafından yapılan merkezi bir sınav ve yerleştirme söz konusu değildir. Başvurular üniversitelere yapılmakta ve her üniversite için başvuru şartları farklılık gösterebilmektedir. Ancak ana hatları ile Türkiye’den bir öğrencinin ABD’de bir üniversiteden kabul alabilmesi için yapması gerekenler şöyle sıralanabilir:</p>
                <h4>Dil Yeterliliği:</h4>
                <p>ABD’de üniversite eğitimi almak isteyen bir öğrencinin İngilizce seviyesinin belirli bir düzeyde olması beklenir. Üniversitelerin büyük bölümü bu seviyenin TOEFL veya IELTS gibi uluslararası dil sınavları ile belgelendirilmesini ister. Üniversiteler arasında farklılıklar olmakla birlikte genellikle istenen düzey B2-C1 ve üzeridir. Her üniversitenin internet sitesinde başvuran adayların dil gereksinimleri hakkında ayrıntılı bilgi vardır ve başvuru sürecinde mutlaka kontrol edilmesi gerekir.</p>
                <h4>SAT Sınavı:</h4>
                <p>Açılımı Scholastic Aptitude Test (Eğitim Yetenek Testi) olan sınav sadece ABD’de eğitim almak isteyen yabancı öğrencilerin değil ABD’li öğrencilerin de girdiği bir sınavdır. Üniversiteler bu sınavla başvuran öğrencilerin akademik yeteneklerini değerlendirmektedir. SAT sınavı 2023 yılından itibaren dijital ortamda yapılmakta, öğrenciler sınav salonlarında bilgisayar üzerinden sınava girmektedir. Sınav okuma, yazma, dil ve matematik yeteneğinin değerlendirildiği bölümlerden oluşmakta ve 2 saat sürmektedir. Zorunlu bir kural olmamakla birlikte sınava ideal giriş zamanının 11. sınıf olduğu söylenebilir. Yıl içerisinde farklı tarihlerde SAT sınavı yapılmakta ve birden fazla kez de sınava girmek mümkündür. Sınavdan alınabilecek en yüksek puan 1600 olup, ne kadar yüksek puan alınırsa rekabetçi okullara kabul şansı o kadar artar. Korona süreciyle birlikte bazı okullar SAT sınavına girmeyi zorunlu olmaktan çıkarmış, isteğe bağlı hale getirmiştir. Hangi okulların SAT sınavını zorunlu tutup hangilerinin öğrencinin tercihine bıraktığının okul bazında araştırılması gerekir. Ancak özellikle elit üniversitelere girmek için bu sınavdan alınacak yüksek puanın avantaj sağladığı genel olarak kabul edilmektedir. Sınav hakkında ayrıntılı bilgiye www.collegeboard.com internet sitesinden ulaşılabilir. Sınava hazırlanmak için de www.khanacademy.org aderesinden ücretsiz kaynaklara erişim mümkündür.</p>
                <h4>ACT Sınavı:</h4>
                <p>ACT (American College Testing) SAT’nin alternatifi olarak 1959’dan bu yana düzenlenmektedir. İngilizce, Matematik, Okuma, Fen Bilimleri ve Seçmeli Yazma olmak üzere 5 bölümden oluşmaktadır ve sınav süresi 2 saat 55 dakika, Seçmeli Yazma bölümüne de girenler için 3 saat 35 dakikadır. Toplam 215 sorudan oluşan sınavda alınabilecek en yüksek puan 36’dır. Sınav hakkında ayrıntılı bilgi ve sınav tarihlerine www.act.org internet sitesinden ulaşılabilir.
                </p>
                <h4>Okul Notları:</h4>
                <p>Üniversite başvurularında okullar adayın  lise döneminde aldığı notları kabul için önemli bir kriter kabul eder. Lisedeki not ortalamaları adayın üniversitede göstereceği başarı hakkında okullara fikir vermekte ve başvuran adaylar arasında seçim yapılırken önemli bir kriter olarak öne çıkmaktadır. Özellikle adayın lisans eğitimi almak istediği alanlarla ilgili lise derslerini almış olması ve bu derslerden aldığı notlar üniversiteler tarafından önemsenmektedir. Öğrenim görmekte olduğu okulda AP veya IB gibi uluslararası diploma programı sunulan öğrencilerin de bu programlardaki puanları üniversiteler tarafından dikkate alınmaktadır.
                </p>
                <h4>Okul Dışı Aktiviteler:</h4>
                <p>Okul dışı aktiviteler ABD'de üniversite kabulü almak için önemlidir. ABD üniversiteleri, akademik başarının yanı sıra öğrencilerin kişisel gelişimine ve liderlik becerilerine de önem vermektedir. Okul dışı aktiviteler, öğrencilerin bu yönlerini sergilemelerine ve üniversiteye neden uygun olduklarını göstermelerine yardımcı olmaktadır. Okul dışı aktiviteler, üniversite kabul sürecinin önemli bir parçasıdır. Bu aktivitelere katılmak, öğrencilerin üniversiteye neden uygun olduklarını göstermelerine ve üniversitede başarılı olmaları için gerekli olan beceri ve nitelikleri geliştirmelerine yardımcı olmaktadır.</p>
            </div>
            <div>
                <h2>Amerika’da Üniversite Ücretleri ve Yaşam Masrafları:</h2>
                <p>ABD’de çok sayıda üniversite olması sebebiyle okul ücretleri de farklılık göstermektedir. Ortalama olarak belirtmek gerekirse okul ücretlerinin yıllık 25.000$ ile 50.000$ arasında olduğu söylenebilir. Barınma ve yemek gibi giderler eklendiğinde ise yıllık maliyet 50.000$ ile 80.000$ civarında bir rakama ulaşacaktır. Ücretler hakkında en gerçek bilgiye okulların internet siteleri üzerinden ulaşmak mümkündür.</p>
            </div>
            <div>
                <h2>Amerika’da Burs Olanakları:</h2>
                <p>ABD üniversitelerinin burs olanakları bakımından dünyada ilk sırada olduğu söylenebilir. Tabi ki bu durum burs almanın kolay olduğu anlamına gelmez. ABD üniversitelerinin öğrencilere sunduğu imkanlar ve akademik başarıları göz önüne alındığında ABD okulları uluslararası öğrenciler için bir cazibe merkezi haline gelmekte ve bu durumun sonucu gerek kabul gerekse de burs almak için büyük bir rekabet söz konusu olmaktadır. Her üniversitenin farklı çeşit ve miktarlarda burs imkanları vardır. Akademik başarı bursları, ihtiyaç bursları, sporcu bursları bunlardan başlıcalarıdır. ABD’de “need blind” olarak adlandırılan bazı üniversiteler ise öğrencilerin vatandaşlığına ve ödeme gücüne bakmaksızın kabul için eşit fırsat sunar. Kabul değerlendirmesinde uluslararası öğrenci ile ABD vatandaşı öğrenci arasında bir fark gözetilmez ve kabul alındığı takdirde öğrencinin ekonomik gücü okul ücretini ve yaşam masraflarını karşılamaya elvermiyorsa bu tutar okul tarafından karşılanır. Need Blind Okullar:  Harvard, Princeton, Amherst, MIT,Yale, Dartmouth, Bowdoin ve Brown(2025’den itibaren)</p>
            </div>
            <div>
                <h2>Amerika’da Önde Gelen Üniversiteler:</h2>
                <h4>Üniversite değerlendirme kuruluşu QS World University Rankings 2024: Top Global Universities listesinde dünyanın en iyi 20 üniversitesi içinde 10 ABD üniversitesi yer almaktadır:</h4>
            </div>
        </section>
    </body>
</html>
